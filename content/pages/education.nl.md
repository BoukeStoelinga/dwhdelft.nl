---
title: Voorlichting
layout: column
---

Wie kan het zich niet herinneren, de puberteit? Een periode waar veel in verandert… Zo begint de groei van
beharing, maak je je los van je ouders en word je voor het eerst verliefd! Maar wat nou als je op iemand verliefd
wordt van je eigen geslacht?

Veel LHBT+ jongeren weten zich hier geen raad mee en durven het niet te vertellen omdat ze bijvoorbeeld bang zijn
het doelwit te worden van pesterijen. Op de middelbare scholen wordt, jammer genoeg, het woord homo nog vaak
genoeg als scheldwoord gebruikt. Het blijkt dat de jongeren vaak geen goed besef hebben van wat homoseksualiteit
inhoudt, met soms onbegrip en pesterijen tot gevolg.

Door voorlichting te geven zien de jongeren in dat homoseksualiteit eigenlijk helemaal niet vreemd is. Zo worden
de stereotyperingen doorbroken, de termen binnen seksuele diversiteit behandeld en denken de jongeren zelf actief
na over homoseksualiteit. Uit ervaring blijkt dat de jongeren na de voorlichting meer respect hebben voor seksuele
diversiteiten en, nog veel belangrijker, voor elkaar!

DWH kenmerkt zichzelf door een enthousiast en overwegend jong team aan voorlichters. Door dit kleine
leeftijdsverschil met de middelbare scholieren is het vaak gemakkelijk voor hen zich te identificeren met onze
voorlichters. Wilt u dat DWH bij uw school langskomt? Neem dan contact met ons op door te mailen naar
[voorlichting@dwhdelft.nl](mailto:voorlichting@dwhdelft.nl).

Tot snel!<br>
_Jeroen en Justin_<br>
_Coördinatoren voorlichting_

P.S. Lid van DWH en wil je misschien zelf voorlichter worden? Stuur ons dan ook een mail!
