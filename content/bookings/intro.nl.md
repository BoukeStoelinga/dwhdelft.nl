# **Welkom** terug

We zijn blij je weer te kunnen verwelkomen in deze tijden van Corona! Hoewel op een andere manier dan normaal,
kun je de komende tijd weer bij ons terecht voor een gezellige baravond, een leuke film of een lekkere maaltijd.

We vragen je bij je bezoek rekening te houden met een aantal zaken. Allereerst stellen wij het op prijs als je
vooraf een **reservering** maakt, dat kan hieronder. Reserveringen zijn individueel en bij binnenkomst kun je
een plekje uitzoeken aan een van onze 2-4 persoons tafels (waaraan iedereen op 1,5 meter afstand zit). Kom je
samen met iemand uit hetzelfde huishouden, dan zijn er een aantal tweepersoonsplekken beschikbaar. Je kunt ook
langskomen zonder vooraf te reserveren, we maken dan **on the spot** een reservering voor je.

Bij binnenkomst vragen we je je handen te ontsmetten waarna kun je een leuk plekje uitkiezen waar je wilt gaan
zitten. Je wordt tijdens een baravond aan tafel bediend, hiermee voorkomen we dat je veel moet rondlopen en
paden met andere bezoekers moet kruisen. Daarnaast vragen we je gangpaden niet onnodig bezet te houden, het
is niet de bedoeling gesprekken te voeren bij andere tafels. Op deze manier houden we het voor iedereen 
**veilig en verantwoord**.

Heb je vragen of leuke suggesties? Neem contact op via de contactgegevens onderaan deze pagina.
